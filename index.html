<!DOCTYPE html>
<html>

  <head>
    <meta charset='utf-8'>
    <meta http-equiv="X-UA-Compatible" content="chrome=1">
    <meta name="description" content="Intro-to-ui-ux : This is a static html page in Bengali to let people know about what is UI and UX">

    <link rel="stylesheet" type="text/css" media="screen" href="stylesheets/stylesheet.css">
    <link href='http://fonts.googleapis.com/css?family=Roboto' rel='stylesheet' type='text/css'>

    <title>Intro-to-ui-ux</title>
  </head>

  <body>
  <header>
    <h1>User Experience এবং User Interface সম্পর্কে প্রাথমিক ধারণা</h1>
  </header>
  <article>
    
    <h1>User Interface Design</h1>
    
    <p>UI Design হচ্ছে ইউজার ইন্টারফেস ডিজাইন-এর সংক্ষিপ্ত রূপ। UI ডিজাইন সম্পর্কে জানার আগে আমাদের জানতে হবে UI বা User Interface কী। ইউজার ইন্টারফেস হচ্ছে কোনো প্রোগ্রাম, সফটওয়্যার বা ওয়েবসাইটের প্রাথমিক নেভিগেশন। কোনো ওয়েবসাইট বা অ্যাপ্লিকেশনে একজন ব্যবহারকারী কীভাবে নেভিগেট করবেন, কীভাবে ওয়েবসাইটটির বিভিন্ন সুবিধাদি ব্যবহার করবেন তা ডিজাইন করাকেই বলা হয় ইউজার ইন্টারফেস। তবে ইউজার ইন্টারফেস কেবল কোনো ওয়েবসাইট বা অ্যাপ্লিকেশনের নেভিগেশনের মধ্যেই সীমাবদ্ধ নয়। পুরো সাইট বা অ্যাপ্লিকেশনটির যেসব সুযোগ-সুবিধা ও বৈশিষ্ট্য রয়েছে, সেগুলো ব্যবহার কীভাবে করতে হবে সেটা ঠিক করাই হচ্ছে UI ডিজাইনারের কাজ।</p>
    <p>একজন দক্ষ UI ডিজাইনার সবসময়ই তার সাইট বা অ্যাপ্লিকেশনের টার্গেট অডিয়েন্সের কথা মাথায় রেখে UI ডিজাইন করে থাকেন। UI ডিজাইনের সময় ওয়েবসাইট বা অ্যাপস এর ব্যবহার ও নেভিগেশনকে সহজ, সুন্দর ও সাবলীল করে তোলার উপর সর্বাধিক গুরুত্ব দেয়া হয়। একজন নতুন ব্যবহারকারী আপনার ওয়েবসাইট বা অ্যাপ্লিকেশন ব্যবহার করতে এসে যেন সহজেই বুঝতে পারেন কোন মেনুতে গেলে কী পাওয়া যাবে এবং কোন ফিচার ব্যবহার করার জন্য কী করতে হবে, সেটাই হয়ে থাকে প্রতিটি UI ডিজাইনারের অন্যতম মূল লক্ষ্য।</p>
    <p>বলা বাহুল্য, প্ল্যাটফর্মের উপর ভিত্তি করেও ইউজার ইন্টারফেসের ডিজাইনে পরিবর্তন আনা হয়ে থাকে। যেমন একটি ওয়েবসাইট কম্পিউটার থেকে ভিজিট করার সময় যেরকম ইউজার ইন্টারফেস থাকবে, মোবাইল থেকে ব্যবহার করার সময় একইরকম ইউজার ইন্টারফেস দিলে তা ব্যবহারকারীর জন্য নেভিগেট করা কঠিন হয়ে যাবে। যে কারণে কম্পিউটার, মোবাইল ও ট্যাবলেটের জন্য আলাদা আলাদা ইউজার ইন্টারফেস তৈরি করা হয়ে থাকে যা সাধারণত ‘রেসপনসিভ’ নামে পরিচিত।</p>

  <h1>User Experience Design</h1>
    <p>এবারে আসা যাক UX ডিজাইন নিয়ে। UX হচ্ছে User Experience এর সংক্ষিপ্ত রূপ। সোজা কথায় বলা যায়, একটি ওয়েবসাইট বা অ্যাপ্লিকেশন ব্যবহার করার মাধ্যমে একজন ব্যবহারকারীর কী রকম অভিজ্ঞতা হয় সেটা ঠিক করাই একজন UX ডিজাইনারের মূল কাজ। স্বভাবত:ই যে কোনো ডিজাইনার/ডেভেলপার চাইবেন তার তৈরি অ্যাপ্লিকেশন বা ওয়েবসাইট ব্যবহারকারীদের জন্য ব্যবহার-বান্ধব এবং একটি ভালো অভিজ্ঞতা দিতে পারে। আর সেটা নিশ্চিত করাই UX ডিজাইনের প্রধান দায়িত্ব। UX Design অনেকগুলা ভিন্ন ভিন্ন কাজের সমষ্টি বলা যায়। যেমনঃ রিসার্চ, পারসোনা, ওয়্যারফ্রেম, ইন্টার‍্যাকশন, প্রোটো-টাইপিং, ইউজাবিলিটি, ইন্টারফেস ইত্যাদি সমস্ত ব্যাপারগুলো একসাথে কানেক্ট করে একটি মানসম্মত প্রোডাক্ট বা অ্যাপ তৈরি করা।</p>
  
  <h1>UI এবং UX Design – এর সম্পর্ক</h1>
    
    <p>UI ও UX ডিজাইন দু’টি ভিন্ন নাম হলেও এদের মধ্যে গভীর সম্পর্ক বিদ্যমান। কেননা, UI ডিজাইন আসলে UX ডিজাইন এর অনেকগুলো প্রধান ধাপের একটি। ত্রুটিপূর্ণ বা কঠিন ইউজার ইন্টারফেস ডিজাইনের ফলে ব্যবহারকারী সেই অ্যাপ্লিকেশন ব্যবহার করে স্বাচ্ছন্দ্য বোধ করেন না। ফলে অ্যাপ্লিকেশনটি ব্যবহার করে তার অভিজ্ঞতা হয় খারাপ। অর্থাৎ, খারাপ ইউজার ইন্টারফেসের (UI) ফলে অ্যাপ্লিকেশনটির ইউজার এক্সপেরিয়েন্সও (UX) খারাপ হয়ে যাচ্ছে।</p>
    <p>একইভাবে ব্যবহার-বান্ধব, সহজ ও সাবলীল একটি ইউজার ইন্টারফেস তৈরি করতে পারলে নতুন ব্যবহারকারীরাও সহজে ও দ্রুত অ্যাপ্লিকেশনটি কীভাবে ব্যবহার করতে পারে তা বুঝে ফেলতে পারেন এবং ফলাফল হিসেবে অ্যাপ্লিকেশনটি ব্যবহার করে তিনি একটি ভালো অভিজ্ঞতা পেয়ে থাকেন। আর এখানেই UI এবং UX ডিজাইনারের সাফল্য।</p>
    <p>এখানে বলে রাখা ভালো যে, UI ডিজাইন ও UX এই দুই ধরনের কাজ কখনো একই ডিজাইনার করে থাকেন আবার কখনো একাধিক ডিজাইনার মিলে করে থাকেন।</p>
    
  <h1>আন্তর্জাতিকভাবে UI এবং UX ডিজাইনের খ্যাতি</h1>
    
    <p>বর্তমান বিশ্বে অন্যতম উচ্চ চাহিদাসম্পন্ন দক্ষতাগুলোর মধ্যে একটি হলো এই UI এবং UX ডিজাইন। পুরো বিশ্ব ক্রমেই প্রযুক্তি ও মোবাইল-নির্ভর হয়ে চলেছে বলে বিভিন্ন রকম নতুন নতুন সেবার উদ্ভাবন ঘটছে। আর এর বেশিরভাগই হচ্ছে ওয়েব বা স্মার্টফোন অ্যাপ্লিকেশন হিসেবে। প্রতিটি অ্যাপ্লিকেশনের জন্যই প্রয়োজন UI এবং UX ডিজাইনার। যেমনটা আগেই বলা হয়েছে, ইউজার ইন্টারফেস ডিজাইনে পরিবর্তন আসে অ্যাপ্লিকেশনটির টার্গেট অডিয়েন্স এবং প্ল্যাটফর্মের উপর ভিত্তি করে। 
    UI এবং UX ডিজাইনারদের চাহিদা এখন বিশ্বব্যাপী। আর যেহেতু এটি ঘরে বসেই করা সম্ভব, তাই মার্কেটপ্লেসেও নতুন নতুন সব ওয়েব ও স্মার্টফোন অ্যাপ্লিকেশনের জন্য ইউজার ইন্টারফেস ও ইউজার এক্সপেরিয়েন্স ডিজাইনারের প্রয়োজন পড়ে। আগামী দিনগুলোতে UI এবং UX ডিজাইনারদের চাহিদা ক্রমেই বাড়তে থাকবে।</p>

  <h1>দেশীয় বাজারে UI এবং UX ডিজাইনার</h1>
  
    <p>বিশ্বের সঙ্গে তাল মিলিয়ে আমাদের দেশেও প্রতিনিয়ত নতুন নতুন স্টার্টআপের ফলে ইউজার ইন্টারফেস ও ইউজার এক্সপেরিয়েন্স ডিজাইনারের চাহিদা বেড়ে চলেছে। কিন্তু দূর্ভাগ্যজনক হলেও সত্য যে, সেই অনুযায়ী ডিজাইনার আমাদের দেশে নেই। UI এবং UX ডিজাইন নিয়ে দক্ষ হয়ে উঠতে পারলে আরও অনেক বড় আকারের কাজের সন্ধান পাওয়া সম্ভব।</p>
    <p>আমাদের দেশে ইতোমধ্যেই বেশ কয়েকটি ফার্ম গড়ে উঠছে যারা UI এবং UX নিয়ে কাজ করতে শুরু করেছে। কিন্তু এই খাতটা এখনও খালিই বলা চলে। তাই যাদের ডিজাইনিং-এ আগ্রহ রয়েছে, তাদের UI এবং UX ডিজাইনিং ক্ষেত্রটি ঘেঁটে দেখার মতোই একটি ক্ষেত্র। নতুন নতুন অ্যাপ্লিকেশনে নিজের প্রতিভা কাজে লাগিয়ে ইউনিক সব ইউজার ইন্টারফেস তৈরি করার মাধ্যমে সম্মানজনক পেশা হিসেবেই নেয়া যাবে UI এবং UX ডিজাইনিং।</p>
  
  <h1>কেন Firefox OS-এর জন্য UI এবং UX ডিজাইন শিখবেনঃ</h1>
  
    <p>Firefox OS-এর সঙ্গে আপনারা সবাই পরিচিত। উন্মুক্ত ওয়েবের প্রসারের লক্ষ্য নিয়ে মজিলার কার্যক্রমসমূহের মধ্যে অন্যতম এই অপারেটিং সিস্টেম। ইতোমধ্যেই বাংলাদেশ ও ভারতসহ বিশ্বের বেশ কিছু দেশে এই অপারেটিং সিস্টেম-চালিত স্মার্টফোন বিক্রি শুরু হয়েছে। ভবিষ্যতে আরও অনেক দেশে Firefox OS-চালিত ফোন ও ট্যাবলেট আসার পরিকল্পনাও রয়েছে।</p>
    <p>অনেকের মনেই প্রশ্ন আসতে পারে, এখনও প্রায় নতুন অবস্থায় থাকা Firefox OS-এর জন্যUI এবং UX ডিজাইনিং শিখে কী উপকার পাওয়া যেতে পারে। এমন প্রশ্নের উত্তরটা কিন্তু বেশ সহজ! Firefox OS এখনও তুলনামূলক নতুন একটি প্ল্যাটফর্ম। আর এই প্ল্যাটফর্মে যারা কাজ করছেন তারা সবাই একে অপরের কাজে সর্বাত্মক সহযোগিতা করে থাকেন। আর যারা এসব কাজে নতুন যোগ দিচ্ছেন, তাদের আরও বেশি সহযোগিতা করে থাকে। নতুন প্ল্যাটফর্মের হাত ধরেই আপনি আপনার নতুন অ্যাপ্লিকেশনের UI এবং UX নিয়ে গবেষণা করতে পারেন। বের করতে পারেন কী ধরনের ইউজার ইন্টারফেস অ্যাপ্লিকেশনকে ব্যবহারকারীর জন্য সহজ ও সাবলীল করে দেয়। ইউজার ইন্টারফেস ভালো করার মাধ্যমে কীভাবে ইউজার এক্সপেরিয়েন্সও ভালো করে তোলা যায় ইত্যাদি বিষয়গুলো নতুন এই অপারেটিং সিস্টেমের মাধ্যমেই আপনি শিখে নিতে পারবেন।
    Firefox OS-এর UI এবং UX ডিজাইনিং নিয়ে সাহায্যের জন্য মজিলার আলাদা ওয়েবসাইটই রয়েছে যেখান থেকে Firefox OS-এর জন্য অ্যাপ তৈরিতে প্রাথমিক ধারণাগুলো আপনি পেতে পারেন। বিশেষ করে মজিলা ডেভেলপার নেটওয়ার্ক থেকে আপনি আপনার অ্যাপ এর পরিকল্পনার কাজ থেকে শুরু করে সাধারণ ডিজাইন নীতিমালা ও ভিজুয়াল স্টাইল গাইড পেতে পারেন, যা আপনার অ্যাপ্লিকেশনের ইউজার ইন্টারফেস ও একইসঙ্গে ইউজার এক্সপেরিয়েন্স ভালো করতে সাহায্য করবে।</p>
    <p>Firefox OS এর জন্য অ্যাপ্লিকেশন ডেভেলপমেন্ট করার মাধ্যমে আপনি যে UI এবং UX ডিজাইনিং শিখবেন, তা কিন্তু সবসময় Firefox OS-এই সীমাবদ্ধ থাকবে না! বরং UI এবং UX ডিজাইনিং-এ দক্ষতা চলে আসলে পরবর্তীতে যে কোনো প্ল্যাটফর্মের জন্যই আপনি ওয়েবসাইট বা অ্যাপ্লিকেশনের ইউজার ইন্টারফেস ও ইউজার এক্সপেরিয়েন্স ডিজাইন করতে পারবেন। কেননা, UI এবং UX ডিজাইনিং কেবল টুল নিয়ে ঘাঁটাঘাটিই নয়, বরং এটি আপনাকে দেয় একঝাঁক ব্যবহারকারীর জন্য ব্যবহার-বান্ধব একটি নকশা তৈরি করার দক্ষতা। আর যে হারেFirefox OS এর জনপ্রিয়তা বেড়ে চলেছে, এক সময় Firefox OS-এর জন্যই UI এবং UX ডিজাইনারের বেশ চাহিদা দেখা যাবে ধারণা করা যায়!</p>
  
  <h1>রিসোর্স</h1>
  <p class="last">Firefox OS এর জন্য অ্যাপ্লিকেশন তৈরি করতে UI এবং UX সম্পর্কিত সাহায্যের জন্য নিচের লিংকের সাইটগুলো ভিজিট করে দেখুন।
    <ul>
      <li>
        <a href="https://developer.mozilla.org/bn-BD/Apps/Design" target="_blank">App Design</a>
      </li>
      <li>
        <a href="http://www.sitepoint.com/firefox-os-2-0-ui-design-features/" target="_blank">Firefox OS 2.0 এর ইউজার ইন্টারফেস ডিজাইন ফিচার সমূহ</a>
      </li>
      <li>
        <a href="https://blog.mozilla.org/ux/2012/09/mozcamp-warsaw-design-principles-behind-firefox-os-ux/" target="_blank">Firefox OS এর ইউজার এক্সপেরিয়েন্স ডিজাইনের মূলনীতি</a>
      </li>
    </ul>
  </p>
  </article>
    
    <br><br><br>

    <hr>

    <footer>
    Published under <a href="http://www.gnu.org/licenses/gpl-2.0.html" target="_blank">GPL 2.0</a>
    </footer>

  </body>
</html>
